---
title: Antena pojemnościowa MicroVert
puk_category: B
puk_year: 2019
puk_place: 8
author: 
  - sq7ovv
tagline: ""
layout: puk
proofread: yes
classes: wide
header:
  overlay_image: /assets/images/puk/sq7ovv_antena_pojemnościowa_microvert.jpg
  overlay_filter: 0.5
  teaser: /assets/images/puk/sq7ovv_antena_pojemnościowa_microvert.jpg
---

Antena pojemnościowa MicroVert
------------------------------
Antena pojemnościowa MicroVert według projektu Juergena Schaefera **DL7PE**.

##### Budowa anteny
Antena składa się z kilku elementów:
* promiennika z aluminiowej rurki,
* cewki,
* przeciwwagi,
* transformatora (UnUn).

Antena pracuje w rezonansie i jest anteną jednopasmową. Prezentowana antena pracuje w telegraficznej części pasma 40m (dla części fonicznej należy ją przestroić). Minimalna długość promiennika dla pasma 40m nie przekracza 70 cm. Dla wyliczenia elementów anteny można skorzystać z [kalkulatora online](https://lowreal.net/2013/microvert/).

##### Konstrukcja
Promiennik składa się z dwóch rurek aluminiowych. Jedna o średnicy zewnętrznej 20mm, a druga 16mm. Cieńsza wsunięta w grubszą i połączone dwoma wkrętami M3. Grubsza rurka jest wklejona w dwie redukcje PCV. Jedna redukcja na dolnym końcu rurki, a druga około 25cm wyżej (dla mechanicznego wzmocnienia konstrukcji). Redukcje pasują dokładnie w mufki (łączówki) dla rurek PCV 1¼ cala. Mufki są połączone rurką PCV o długości około 25cm. Dolna mufka jest przewiercona na wylot i mufkę z promiennikiem dodatkowo łączy wkręt M4, który jednocześnie jest stykiem dla podłączenia cewki.

Cewka nawinięta na dolnym odcinku rurki PCV jest podłączona do wkręta M4 za pośrednictwem końcówki oczkowej. Drugi koniec cewki podłączony również za pośrednictwem końcówki oczkowej do kolejnego wkręta M4, który jest równocześnie zaciskiem do podłączenia przeciwwagi. Aby dolna rurka weszła w mufkę na całej długości, należy wyciąć w niej podłużną szczelinę, przez którą przechodzić będzie górny zacisk cewki (wkręt M4 łączący rurkę z cewką). Wszystkie elementy sklejone są klejem hydraulicznym do łączenia rur PCV.

##### Strojenie anteny
Antenę można stroić poprzez zmianę długości rurki lub zmianę indukcyjności cewki. Cewkę stroi się poprzez zmianę ilości zwojów oraz ich ścieśnianie lub rozciąganie.

Po ostatecznym zestrojeniu, cewkę należy unieruchomić rurką termokurczliwą o szerokości 80mm.

Dla dokładniejszego strojenia należy dobrać długość przeciwwag 

#### Do pobrania
[Opis konkursowy (plik pdf)](/assets/bin/SQ7OVV_Antena-pojemnosciowa-microvert.pdf)

{% include swiatradio.html on_page="2/2020 str. 43-45" %}
